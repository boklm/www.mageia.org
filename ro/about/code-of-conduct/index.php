<!DOCTYPE html>
<html dir="ltr" lang="ro">
<head>
    <meta charset="utf-8">
    <title>Code of Conduct - Mageia</title>
    <meta name="description" content="Mageia este o nouă distribuție comunitară de Linux.">
    <meta name="keywords" content="mageia, valori, conduită, reguli">
    <meta name="author" content="Mageia">
    <link rel="stylesheet" type="text/css" href="/g/style/all.css" />
    <?php include '../../../analytics.php'; ?>
</head>
<body>
    <?php include '../../../langs.php'; ?>

    <div id="doc" class="yui-t7">
        <div id="hd" role="banner"><h1><a id="logo" href="/"><span>Mageia</span></a> <span class="lsep">|</span> <span class="subh">Codul de conduită</span></h1></div>
        <div id="bd" role="main">
            <div class="yui-g">
                <div class="para codeofconduct">
                    <div id="preamble">

                    <p>Proiectul Mageia se desfășoară în sînul unei comunități vivace
 și deschisă tuturor. Dorim ca acest loc să fie unul plăcut atît noilor veniți
 cît și membrilor existenți, unde fiecare să se simtă confortabil și acceptat 
indiferent de cantitatea sau de tipul contribuțiilor aduse.</p>

                    <p>În comunitatea Mageia participanții vin din cele patru 
colțuri ale lumii pentru a crea un sistem de operare bazat pe aplicații informatice libere.
 Aceasta este cu putință datorită sprijinului, muncii susținute și al entuziasmului miilor 
de oameni, atît al acelora care creează și utilizează Mageia, cît și al  
membrilor celorlalte proiecte de aplicații informatice libere.</p>

                    <p>Acest document oferă îndrumări pentru a garanta că 
participanții la proiectul Mageia pot coopera în mod efectiv, într-o atmosferă 
pozitivă și plină de inspirație, și explică cum să ne putem sprijini reciproc.</p>

                    <p>Acest cod de conduită este împărtășit de către toți contribuitorii și utilizatorii care se angajează la proiectul Mageia și la serviciile comunității sale.</p>
                    </div>
                    
                    <div id="overview">
                    <h2 class="be">Vedere de ansamblu</h2>

                    <p>Acest cod de conduită reprezintă un rezumat al valorilor 
împărtășite de comunitatea noastră. Aceste imperative socialie esențiale care păstrează 
proiectul nostru coerent cuprind:</p>
                    <ul>
                        <li><a href="#be_considerate">Fiți prevăzător</a>,</li>
                        <li><a href="#be_respectful">Fiți respectuos</a>,</li>
                        <li><a href="#be_collaborative">Fiți colaborativ</a>,</li>
                        <li><a href="#be_pragmatic">Fiți pragmatic</a>,</li>
                        <li><a href="#support">Sprijiniți-i pe ceilalți din comunitate</a>,</li>
                        <li><a href="#get_support">Acceptați ajutorul celorlalți din comunitate</a>.</li>
                    </ul>
                    
                    <p>Acest cod de conduită reflectă standardele convenite 
de comportament pentru membrii comunității Mageia, pe orice 
forum, listă de difuziune, wiki, sit web, canal IRC, întrunire publică sau 
corespondență privată cu privire la proiectul Mageia și serviciile sale. 
 Comunitatea va acționa în acord cu standardele scrise în acest cod de 
conduită și va apăra aceste standarde în favoarea comunității. 
 Liderii oricăriei echipe Mageia au dreptul de-a suspenda accesul oricărei 
persoane care persistă în încălcarea codului nostru de conduită sau, dacă
 este necesar, problema poate fi adusă în atenția consiliului Mageia 
pentru decizia finală.</p>
                    </div>

                    <h2 id="be_considerate" class="be">Fiți prevăzător.</h2>

                    <p>Acțiunile și mumca voastră vor afecta și vor fi utilizate 
de către ceilalți, iar la rîndul vostru veți depinde de munca și acțiunile celorlalți. 
 Orice decizie pe care-o luați va afecta pe ceilalți membri ai comunității și 
vă cerem să țineți cont de aceste consecințe cînd luați decizii.</p>

                    <p>Ca și contribuitor, să apreciați munca celorlalți și 
să țineți cont de cum schimbările voastre vor afecta pe ceilalți. 
De asemenea, este de preferat să urmați și să respectați programul și 
orientările proiectului.</p>

                    <p>Ca și utilizator, amintiți-vă de contribuitori și de munca susținută  
la contribuțiile lor pentru proiectul Mageia și de care se mîndresc. Dacă sînteți frustrat de anumite 
probleme în particular, acestea se vor rezolva cu siguranță dacă furnizați 
informații precise tuturor părților implicate.</p>

                    <h2 id="be_respectful" class="be">Fiți respectuos.</h2>

                    <p>Pentru a păstra comunitatea Mageia într-o stare sănătoasă, 
membrii săi trebuie să se simtă confortabili și acceptați. Pentru a îndeplini 
acest lucru, este absolut necesar să ne tratăm unii pe alții cu respect. Dacă
 se ivesc divergențe, plecați de la premiza că s-a vrut binele.</p>

                    <p>Nu tolerăm atacurile personale, rasismul, 
sexismul sau orice altă formă de discriminare. Dezacordurile sînt 
inevitabile din cînd în cînd, dar respectarea punctului de vedere 
al celorlalți vă vor permite în timp cîștigarea respectului pentru 
punctul de vedere personal. Respectarea celorlalți, a muncii lor, a 
contribuțiilor lor și presupunînd că motivația lor îzvorăște din dorința 
de-a face bine, va face ca membrii comunității să se simtă în largul lor 
și acceptați, iar rezultatul direct va fi motivație și productivitate mai mare.</p>

                    <p>Așteptăm de la membrii comunității noastre să fie respectuoși 
în schimburile lor cu contribuitorii, cu utilizatorii și cu celelalte comunități. 
Nu uitați că Mageia este un proiect internațional și că poate nu sînteți la curent 
cu aspecte importante ale celorlalte culturi.</p>

                    <h2 id="be_collaborative" class="be">Fiți colaborativ.</h2>

                    <p>Mișcarea pentru aplicațiile informatice libere depinde de 
colaborare: ajută la limitarea duplicării efortului, îmbunătățind în același 
timp calitatea aplicațiilor produse. Pentru a evita neînțelegerile, 
încercați să fiți clar și concis cînd cereți sau oferiți ajutor. Nu uitați 
că este ușor să înțelegeți greșit mesajele electronice (mai ales atunci cînd nu sînt 
scrise în limba voastră maternă). Cereți detalii suplimentare dacă ceva nu 
pare clar; nu uitați regula dintîi, presupuneți că s-a dorit binele.</p>

                    <p>Ca și contribuitor, trebuie să vizați colaborarea 
cu ceilalți membri ai comunității, cît și cu celelalte comunități interesate 
(de exemplu, proiectele din amont - „upstream”), sau care depind de munca 
voastră. Lucrul vostru trebuie să fie transparent și oferit comunității 
cît mai repede posibil (chiar dacă nu este complet terminat). Dacă doriți să 
lucrați la ceva nou în proiectele existente, informați echipele acelor proiecte 
despre ideile și progresul vostru.</p>

                    <p>Poate că nu se va obțibe mereu un consens în implementarea 
unei idei, deci nu vă simțiți obligat să-l obțineți înanite să începeți.
Totuși, informați mereu lumea de dinafară despre munca voastră și publicați-o 
într-un mod în care să permiteți externilor să testeze, discute și să 
contribuie la eforturile voastre.</p>

                    <p>Contribuitorii vin și pleacă de la fiecare proiect. Cînd 
părăsiți sau vă dezangajați de la un proiect, în totalitate sau în parte, trebuie 
să fiți mîndru de ce ați realizat, acționînd în mod responsabil față de cei 
care vor veni ulterior să continue munca la proiect.</p>

                    <p>Ca și utilizator, comentariile voastre sînt tot atît de 
importante ca și forma lor. Comentarii de slabă considerație pot răni și 
demotiva ceilalți membri ai comunității, pe cînd discuțiile cumpătate pot aduce 
rezultate pozitive. Un cuvînt îcurajator face minuni.</p>


                    <h2 id="be_pragmatic" class="be">Fiți pragmatic.</h2>

                    <p>Mageia este o comunitate pragmatică.
                    Punem preț pe rezultatele tangibile decît să
avem ultimul cuvînt într-o discuție. Ne apărăm valorile de bază precum 
libertatea și colaborarea respectuoasă, dar nu lăsăm ca argumentele despre 
problemele minore să stea în calea obținerii unor rezultate mult mai 
importante. Sîntem deschiși la sugestii și soluții indiferent de originea lor. 
Dacă aveți dubii, sprijiniți o soluție care ne ajută să concretizăm lucrurile în 
locul uneia superioare teoretic, dar care nu se implementează. Utilizați uneltele 
și metodele care ajută la realizarea lucrurilor. Lăsați deciziile pe seama celor 
care fac munca. Dacă apar probleme care nu par a fi conciliabile, consultați 
liderul echipei potrivite. Dacă este necesar, se poate consulta consiliul 
Mageia.</p>


                    <h2 id="support" class="be">Sprijiniți-i pe ceilalți din comunitate.</h2>

                    <p>Comunitatea nostră este întărită prin respectul reciproc, 
colaborare, responsabilitate și comportament pragmatic. Cîteodată aceste valori 
trebuiesc apărate cînd ceilalți membri ai comunității au nevoie de ajutor.</p>

                    <p>Dacă vedeți cum ceilalți sînt atacați, gîndiți-vă în primul
 rînd la ce ajutor personal le puteți oferi. Dacă simțiți că situația depășește 
capacitatea voastră de-a oferi ajutor, contactați personal victima și întrebați-o 
dacă este nevoie de o intervenție oficială. În mod similar, trebuie să sprijiniți 
pe oricine pare a fi în pericol, fie din stres cauzat de muncă 
fie din cauza problemelor personale.</p>

                    <p>Cînd se ivesc probleme, ca primă acțiune aduceți respectuos 
aminte celor implicați de codul nostru de conduită. Liderii se definesc 
prin acțiunile lor și pot servi drept exemplu de urmat prin rezolvarea 
problemelor în spiritul codului de conduită înainte ca problemele să 
escaladeze.</p>


                    <h2 id="get_support" class="be">Acceptați ajutorul celorlalți din comunitate.</h2>

                    <p>Divergențe, politice sau tehnice, apar mereu. 
Comunitatea noastră nu face nici ea excepție de la regulă. Scopul în sine 
nu este de-a evita divergențele sau punctele de vedere diferite, cît 
rezolvarea lor în mod constructiv. Trebuie să vă întoarceți către 
comunitate să cereți sfaturi ca să rezolvați divergențele și, pe cît 
posibil, să consultați echipele implicate în mod direct.</p>

                    <p>Gîndiți profund înainte de-a transforma o 
divergență în dispută publică. Dacă este necesar, cereți mediere și 
încercați să rezolvați divergențele într-un mediu cu mai puțină încărcătură 
emoțională. Dacă simțiți că este atacată persoana sau munca voastă, 
respirați profund înainte de-a scrie replici înveninate. Considerați un 
moratoriu de 24 de ore dacă se folosește un limbaj emoțional - cîteodată 
o perioadă de răcorire este tot de ceea ce avem nevoie. Dacă totuși doriți 
să întrevedeți un mod de acțiune diferit, atunci vă încurajăm să vă 
publicați ideile și munca astfel încît să poată fi încercate și testate.</p>

                    <p class="license">Acest document este sub licența <a href="http://creativecommons.org/licenses/by-sa/3.0/us/">Creative Commons Attribution - Share Alike 3.0 License</a> (<a href="http://mageia.org/en/about/code-of-conduct/" rel="nofollow">versiunea părinte</a>).</p>
                </div>
            </div>
        </div>
    </div>
</body></html>